ΕΡΕΧΘΕΤΣ 91

πταίσας ἁπάσης πόλεος οὐδ’ ἴσον φέρει.

εἰ δ’ ἦν ἐν οἴκοις ἀντὶ θηλειῶν στάχυς

ἅρσην, πόλιν δὲ πολεμία κατεῖχε φλόξ,

οὐκ αν νιν ἐξέπεμπον εἰς μάχην δορός,
θάνατον προταρβοῦσ’; ἀλλ’ ἔμοιγ’ ἔστω τέκνα 25
ἂ καὶ μάχοιτο καὶ μετ’ ἀνδράσιν πρέποι,

μὴ σχήματ’ ἄλλως ἐν πόλει πεφυκότα.

τά μητέρων δὲ δάκρυ’ ὅταν πέμπῃ τέκνα,
πολλοὺς ἐθήλυν’ εἰς μάχην ὁρμωμένους.

μισῶ γυναῖκας αι’τινες πρὸ τοῦ καλοῦ 30
ζῆν παῖδας είλοντο καὶ παρῄνεσαν κακά.

καὶ μὴν θανόντες γ’ ἐν μάχῃ πολλῶν μέτα
τύμβον τε κοινὸν ε’λαχον εὔκλειάν τ’ ἴσην
τημῄ δε παιδὶ στέφανος εἷς μιᾷ μόνῃ

πόλεως θανούση τῆσδ’ ὑπερδοθήσεται. 35
καὶ τὴν τεκοῦσαν καὶ σε δύο θ’ ὁμοσπόρω
σώσει τί τούτων οὐχὶ δέξασθαι καλόν,

τὴν οὐκ ἐμὴν . . πλὴν φύσει δώσω κόρην
θῦσαι πρὸ γαίας. εἰ γὰρ αἱρεθήσεται

πόλις, τί παίδων τῶν ἐμῶν μέτεστί μοι, 40
οὐκ οὐν ἅπαντα τοῦν γ’ ἐμοὶ σωθήσεται;
ἄρξουσιν άλλοι, τήνδ’ έγῶ σώσω πόλιν.

έκεῖνο 6’ οὗ τὸ πλεῖστον ἐν κοινῷ μέρος,

οὐκ ἔσθ’ ἑκούσης τῆς ἐμῆς ψυχῆς ἄτερ
προγόνων παλαιὰ θέσμι’ ὅστις ἐκβαλεῖ· 45
οὐδ’ ἀντ’ ἐλάας χρυσέας τε Γοργόνος

τρίαιναν ὀρθὴν στᾶσαν ἐν πόλεως βάθροις
Εὔμολπος οὐδὲ Θρᾷξ ἄναστέψει λεῶς
στεφάνοισι, Παλλάς δ’ οὐδαμοῦ τιμήσεται,
χρῆσθ’, ῶ πολῖται, τοῖς ἐμοῖς λοχεύμασιν, 50
σώζεσθε, νικᾶτ’· ἀντὶ γαρ ψυχῆς μιᾶς

ουκ ἔ’σθ ὅπως ὑμῖν τήνδ’ ἐγώ ου σώσω πόλιν.

 

